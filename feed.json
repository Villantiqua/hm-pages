{
    "version": "https://jsonfeed.org/version/1",
    "title": "HoheMesse",
    "description": "",
    "home_page_url": "https://villantiqua.github.io/hm-pages",
    "feed_url": "https://villantiqua.github.io/hm-pages/feed.json",
    "user_comment": "",
    "author": {
        "name": "Wouter"
    },
    "items": [
        {
            "id": "https://villantiqua.github.io/hm-pages/bachs-visitekaartje.html",
            "url": "https://villantiqua.github.io/hm-pages/bachs-visitekaartje.html",
            "title": "Bachs visitekaartje",
            "summary": "De Hohe Messe een door het Hogere geïnspireerde compositie? Kan wel zijn, maar bij de Bachjes moest er ook gewoon brood op de plank. En Sebastian componeerde sowieso het liefst alleen in opdracht. Het eerste deel (Kyrië en Gloria) heeft dan ook een zeer prozaïsche&hellip;",
            "content_html": "<p>De Hohe Messe een door het Hogere geïnspireerde compositie? Kan wel zijn, maar bij de Bachjes moest er ook gewoon brood op de plank. En Sebastian componeerde sowieso het liefst alleen in opdracht. Het eerste deel (Kyrië en Gloria) heeft dan ook een zeer prozaïsche aanleiding. Keurvorst August de 1<sup>e</sup> was gestorven, begin 1733, en een periode van 5 maanden rouw brak aan, waarin van staatswege geen muziek mocht worden uitgevoerd. “Hmm, twee vliegen in één klap”, moet Bach hebben gedacht. “Ik heb tijd om te componeren, én ik wil in het gevlei komen bij de nieuwe keurvorst, August de 2<sup>e</sup>.” Deze keurvorst was heel handig bekeerd tot het katholieke geloof, zodat hij ook koning van Polen kon worden (maar dan onder de naam August de 3<sup>e</sup>). Het leek Bach prachtig om aan zijn hof in Dresden hofcomponist te worden, beter dan in dat lastige Leipzig, waar hij nu nog woonde, en waar de gemeenteraad hem steeds met allerlei regels lastigviel.</p>\n<p>En zo gebeurde het: het eerste deel van de Hohe Messe is niets anders dan een opportunistisch visitekaartje van een carrière-beluste Bach. Een héél geniaal visitekaartje, dat wel! Of het gevlei het gewenste resultaat had? Ja en nee, maar daarover later.</p>\n<figure class=\"post__image post__image--center\"><img loading=\"lazy\"  src=\"https://villantiqua.github.io/hm-pages/media/posts/4/3_Bachs-Visitekaartje.jpg\" alt=\"De Keurvorst\" width=\"384\" height=\"480\" sizes=\"(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)\" srcset=\"https://villantiqua.github.io/hm-pages/media/posts/4/responsive/3_Bachs-Visitekaartje-xs.jpg 300w ,https://villantiqua.github.io/hm-pages/media/posts/4/responsive/3_Bachs-Visitekaartje-sm.jpg 480w ,https://villantiqua.github.io/hm-pages/media/posts/4/responsive/3_Bachs-Visitekaartje-md.jpg 768w\"></figure><em>August de 3<sup>e</sup>, keurvorst van Sachsen en koning van Polen (Wikimedia Commons)</em></p>",
            "author": {
                "name": "Wouter"
            },
            "tags": [
            ],
            "date_published": "2023-03-25T12:19:34+01:00",
            "date_modified": "2023-03-25T12:19:34+01:00"
        },
        {
            "id": "https://villantiqua.github.io/hm-pages/mijn-eerste-partituur.html",
            "url": "https://villantiqua.github.io/hm-pages/mijn-eerste-partituur.html",
            "title": "Mijn eerste partituur",
            "summary": "Natuurlijk had ik als Bachfanaat al vroeg kennis gemaakt met de muziek van de Hohe Messe. De doorwrochtheid, rijke instrumentatie, afwisseling in stijlen en de lengte maakten een enorme indruk op mij. Ik luisterde vaak naar de uitvoering van Karl Richter en kende de muziek&hellip;",
            "content_html": "<p>Natuurlijk had ik als Bachfanaat al vroeg kennis gemaakt met de <em>muziek</em> van de Hohe Messe. De doorwrochtheid, rijke instrumentatie, afwisseling in stijlen en de lengte maakten een enorme indruk op mij. Ik luisterde vaak naar de uitvoering van Karl Richter en kende de muziek daardoor goed. Iets heel anders dan het kennen van de muziek is het kennis nemen van de <em>noten</em>; de partituur. Die mogelijkheid deed zich onverwacht voor toen ik samen met flat- en studievriend B. Heidelberg bezocht. Wij waren in de zomer van 1981 wildkampeerders in het Odenwald, bezochten Heidelberg en ik liep daar tegen een bladmuziekwinkel aan. Daar moet je natuurlijk altijd naar binnen gaan. Daar en toen heb ik de partituur van Bachs Hohe Messe gekocht.</p>\n<figure class=\"post__image post__image--center\"><img loading=\"lazy\"  src=\"https://villantiqua.github.io/hm-pages/media/posts/3/2_Mijn-eerste-partituur.JPG\" alt=\"partituur Hohe Messe\" width=\"2236\" height=\"1767\" sizes=\"(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)\" srcset=\"https://villantiqua.github.io/hm-pages/media/posts/3/responsive/2_Mijn-eerste-partituur-xs.JPG 300w ,https://villantiqua.github.io/hm-pages/media/posts/3/responsive/2_Mijn-eerste-partituur-sm.JPG 480w ,https://villantiqua.github.io/hm-pages/media/posts/3/responsive/2_Mijn-eerste-partituur-md.JPG 768w\"></figure>\n<p>Ik weet nog goed dat ik aan het einde van de dag, gezeten voor ons piramidetentje op het vlakke stukje gras bij een zendmast aan een bosrand de noten begon te lezen. En nog beter herinner ik mij de spirituele én ontnuchterende ervaring die ik tegelijk ervoer. Ja, inderdaad, dát was het thema van het Kyrië, en zó begon het Gloria. In de stilte van de natuur hoorde ik in mijn hoofd de muziek. En gelijktijdig was er een gevoel van teleurstelling, van ontheiliging: al dat geweldig grootse, al die muziek was gewoon te vangen in een handvol muzieknoten, genoteerd en vastgelegd. Dat dubbele gevoel ben ik nooit meer kwijtgeraakt; als ik voor het eerst de noten lees van een stuk, waarvan ik de muziek al ken, lijkt er iets te verdwijnen van de magie van de muziek zelf. En dat begon in 1981 met de partituur van de Hohe Messe.</p>",
            "author": {
                "name": "Wouter"
            },
            "tags": [
            ],
            "date_published": "2023-03-25T12:12:40+01:00",
            "date_modified": "2023-03-25T12:12:40+01:00"
        },
        {
            "id": "https://villantiqua.github.io/hm-pages/mijn-eerste-lp-van-de-hohe-messe.html",
            "url": "https://villantiqua.github.io/hm-pages/mijn-eerste-lp-van-de-hohe-messe.html",
            "title": "Mijn eerste LP van de Hohe Messe",
            "summary": "Laten we beginnen bij het begin. Mijn eerste langspeelplaat met de Hohe Messe heb ik slechts een paar uur in mijn bezit gehad. Ik was een jaar of 15, 16 en had bij V&amp;D in Apeldoorn mijn slag geslagen: een LP met delen uit de&hellip;",
            "content_html": "<p>Laten we beginnen bij het begin. Mijn eerste langspeelplaat met de Hohe Messe heb ik slechts een paar uur in mijn bezit gehad. Ik was een jaar of 15, 16 en had bij V&amp;D in Apeldoorn mijn slag geslagen: een LP met delen uit de Hohe Messe uitgevoerd door Karl Richter. Een opname uit 1963, dus midden jaren zeventig van de vorige eeuw (toen dit speelde) een redelijk recente opname. Natuurlijk wilde ik als Bachfanaat -mijn roepnaam op de middelbare school was ‘Bach’- deze LP bezitten. Alleen al de hoes van de LP was opvallend. De symbolische afbeelding van het Kruis was indrukwekkend en voelde ook als iets verbodens; wij calvinisten hadden niet zoveel op met afbeeldingen van kruizen.</p>\n<figure class=\"post__image post__image--center\"><img loading=\"lazy\"  src=\"https://villantiqua.github.io/hm-pages/media/posts/2/1_Mijn-eerste_LP.JPG\" alt=\"LP cover\" width=\"599\" height=\"591\" sizes=\"(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)\" srcset=\"https://villantiqua.github.io/hm-pages/media/posts/2/responsive/1_Mijn-eerste_LP-xs.JPG 300w ,https://villantiqua.github.io/hm-pages/media/posts/2/responsive/1_Mijn-eerste_LP-sm.JPG 480w ,https://villantiqua.github.io/hm-pages/media/posts/2/responsive/1_Mijn-eerste_LP-md.JPG 768w\"></figure>\n<p>Ik fietste met mijn aankoop -het zal zaterdagmiddag zijn geweest- meteen naar mevrouw B., een vriendin des huizes. Mevrouw B. had mijn liefde voor de klassieke muziek aangewakkerd en ik wilde haar mijn nieuwste aanwinst laten zien en horen. Wij hebben samen naar kant één van de LP geluisterd en zij was er zó van onder de indruk, dat zij -een oudere dame, die de V&amp;D niet frequenteerde- de LP van mij wilde overkopen. Hmm, dan had ik wel mijn geld terug, maar nog geen Hohe Messe… Ik heb mevrouw B. toen gezegd, dat ik akkoord zou gaan, mits ik thuis eerst even een opname van de LP mocht maken op een cassettebandje. Zo gezegd, zo gedaan. Ik had mijn eerste opname van de Hohe Messe, mevrouw B. was gelukkig en ik had mijn geld terug.</p>\n<p>Mijn eerste partituur van de Hohe Messe? Tja, dat is weer een ander verhaal, dat komt later.</p>",
            "author": {
                "name": "Wouter"
            },
            "tags": [
            ],
            "date_published": "2023-03-25T12:09:50+01:00",
            "date_modified": "2023-03-25T12:09:50+01:00"
        }
    ]
}
